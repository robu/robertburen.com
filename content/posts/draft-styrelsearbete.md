---
date: 2024-12-02T19:50:09+01:00
draft: true
title: Styrelsearbete
lang: sv
categories:
- Leadership
tags:
- Board work
- Leadership
summary: Mina åsikter och erfarenheter kring själva arbetet i en styrelse.
---

Jag har sedan 2014 (längre om man räknar med egenstartade bolag, förstås) haft ynnesten att jobba i flera bolagsstyrelser som ledamot. Det har varit väldigt olika bolag, i olika branscher och med olika storlek. Och inte minst med väldigt olika människor i styrelserna! Jag har sett några varianter på hur styrelsearbete kan se ut och vill verkligen inte påstå att jag har något facit, men jag har bildat mig en uppfattning om vad _jag_ tycker fungerar bra och mindre bra.

Den här artikeln är _inte_ en kurs i formellt styrelsearbete eller -ansvar, utan mer än en samling av observationer på olika sätt att jobba. Jag tror att de flesta av dessa observationer egentligen inte nödvändigtvis har med arbete i bolagsstyrelser att göra, utan går att applicera på flera sorters grupper och team. (För formella kurser, se till exempel [Styrelseakademiens](https://www.styrelseakademien.se/) utbildningar.)

Trots det finns det några aspekter som är speciella för arbete i en styrelse jämfört med annat arbete i grupp:

-   Styrelsen har ett formellt ansvar för bolaget, vilket innebär att det finns en del regler och lagar att förhålla sig till.
-   Trots att styrelsen har det yttersta ansvaret så har man naturligt ett informationsunderläge jämfört med den operativa ledningen. Även täta styrelsemöten ger sällan en fullständig bild av bolagets verklighet. Dessutom är vi människor och kan ha olika uppfattningar om vad som är viktigt att fokusera på, och till och med ha glömt en del saker som vi fått information om vid ett tidigare möte.
-   Även om styrelsen är tillsatt av bolagets ägare så är det inte alltid så att alla i styrelsen har samma intressen eller agenda. Min utgångspunkt i en styrelse är att jag är där för att göra det som är bäst för bolaget, vilket i slutändan också kommer att gagna alla ägare, men självklart kan vissa ägare ha andra prioriteringar eller planeringshorisonter.

Jag har full respekt för att bolag i olika faser och storlekar och andra förhållanden har olika behov från sin styrelse. Min erfarenhet kommer från bolag med dessa olika egenskaper, så att du som läser detta kan se om det passar in på en situation som du känner igen dig i:

-   från välfinanserad startup till noterade bolag med börsvärde: 400 MSEK - 10 miljarder SEK
-   branscher: online gambling, e-handel, kommunikation, finansiella konsumenttjänster
-   Sverige, Finland, Storbritannien, Malta
